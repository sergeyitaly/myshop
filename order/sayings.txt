• День довгий, а вік короткий.• Де є життя, там є і надія.• Життя любить того, хто за нього бореться, а нищить того, хто йому піддається.• Життя закоротке для щастя, а задовге для терпіння.• Життя закоротке для розкоші, а задовге на горе.• Ніхто не знає, що його в житті чекає.• Чоловік змінюється в житті, а по правді життя змінює чоловіка.• Який порядок у себе заведеш, таке й життя поведеш.• Які люди, таке й життя буде.• Як будемо живі, то будем і ситі.• У добрім житті кучері в’ються, а в поганім – січуться.• Живи надвоє: і до віку й до вечораДе дружніші, там і сильніші.• Дружні сороки й орла заклюють.• У гурті – то і смерть не страшна.• Гуртом і чорта поборемо.• Одна квітка не робить вінка.• Один дуб у полі – не ліс.• Поділена радість подвійна, а поділене горе вдвічі менше.• Друга шукай, а найдеш – тримай.• Без біди друга не пізнаєш.• Треба й  у пеклі приятеля мати.• Людина без друзів, що дерево без коріння.• То не друг, що хвалить тихо, а то друг, що хвалить у слух.• Хто друг кожному, той не друг жодному.• Дружба родиться в біді, а гартується в труді.• Дружба – як дзеркало: розіб’єш, не складеш.• Такого собі приятеля знайшов, що навіть до пекла б із ним пішов.• Ще книжки в сумці, а вже хлопці на думці.• Видно птицю по польоту, а молодця по походці.• Красить дівку не вінець, а молодець.• Малина – не те, що дівчина: чим більше спіє, тим смачніша буде.• Не микуляй очима, як не твоя дівчина.• Що до чого, а каша до борщу, хліб до молока, а дівка до козака.• Гірша любов від болю, як не дає спокою.• Дівчат любимо за те, чим вони є, а хлопців за те, чим вони обіцяють бути.• Дурень любить хустину, розумний – людину.• Їж із голоду, а люби змолоду.• Кого люблю, того й чублю.• Коли любиш, так женись, а не любиш – відчепись.• Кохання починається з очей.• Лакома вівця до солі, коза до волі, а дівчина до нової любові.• Любиш – люби, а не любиш – не води.• Любов на вазі не зважиш.• Любов робить розумних дурними, тихих буйними, а сердитих смирними.• Невесело у світі жити, як нема кого любити.• Не всі люди однакові: той любить дівиці, той молодиці, а той паляниці.• Один поцілунок говорить більше, як ціла книжка.• Полюбила пана, втратила Івана.• Рукавом сльози витирає, а очима на хлопців моргає.• Хто серцем любить, той словом голубить.• Часом любов на крилах літає, а часом пішки ходить.• Я його так люблю, як сіль в оці, а кольку в боці.• Краще в матері на соломі, ніж із немилим на перині.• До любої небоги нема далекої дороги.• Ворона до ворони сідає, кожний рівного собі шукає.• Кожна птиця знайде свого Гриця.• Як кому в голову зайде, то й на печі знайде.• Хміль тичину обвиває, дівка хлопця обіймає.• Як дасть обійняти, то дасть і поцілувати.• Яку хто має, таку й обіймає.• Вона за ним сохне, а він і не охне• За поцілунками світу не бачу, а за коханням жити ніколи.• Стрічалися – цілувалися, а як в одну хату зійшлися, за чуби взялися.• Цілувала – не знала, пізнала – перестала.• Якби не Михайло, то я б не вбиралася файно.• Зійде з очей, зійде і з думки.• Очі без душі сліпі, вуха без серця глухі.• Є що їсти й пити, та нема з ким говорити.• Два серця розуміються краще, ніж дві голови.• Перше з перцем, потім із серцем.• Що в серці робиться, то на лиці не втаїться.• Бджола мала, а й та працює.• Без діла слабіє сила.• Без роботи день роком стає.• Губами говори, а руками роби!• Діло майстра величає!• Добре роби – добре й буде!• Добрий початок – половина діла.• За один раз не зітнеш дерева враз.• Зароблена копійка краща за крадений карбованець.• Коли є до чого жагота, то кипить у руках робота.• Лежачого хліба ніде нема.• Маленька праця краща за велике безділля.• На дерево дивись, як родить, а на чоловіка, як робить.• Не святі горшки ліплять, а прості люди.• Недаром говориться, що діло майстра боїться.• Поки не упріти, поти не уміти.• По роботі пізнати майстра.• Працюй, як коняка, а їж, як собака.• Роби до поту, а їж в охоту!• Робить, як чорний віл.• Роботі як не сядеш на шию, то вона тобі сяде.• Старається, як мурашка.• Треба нахилиться, щоб із криниці води напиться.• Хочеш їсти калачі – не сиди на печі.• Хто багато робив, той і багато знає.• Хто рано підводиться, за тим і діло водиться.• Хто робить кревно, той ходить певно.• Хто що вміє, то й діє.• Хто що знає, тим і хліб заробляє.• Щира праця мозолева.• Щоб рибу їсти, треба у воду лізти.• Як без діла сидіти, то можна одубіти.• Як дбаєш, так і маєш.• Краса лиця – це половина приданого.• На красуню дивитись любо, а з розумною жити добре.• Не шукай красоти, а шукай доброти.• Хоч не з красою, аби з головою.• Гарний, як спить, та ще й лицем до стінки лежить.• Файна трава, але не на мого коня.• Буде час красно ходити, якби було в чім.• Хоч їла не їла, аби хороше ходила.• Де стан, там і врода.• Не допоможе панні мило, коли чорна, як кадило.• У нього на виду чорт сім кіп гороху змолотив.• Нічого дзеркало винить, коли пика погана.• Така погана, що й жаби б не їли.• З рудих нема святих та й із чорних чортма добрих.• Хоч ряба й погана, та доля кохана.• Краще горбатий, ніж язикатий.• Свого горба ніхто не бачить• Бог до вроди розуму не прив’язав.• Де врода, там і сила.• Не вповала на худобу, а вповала на вроду.• Яка врода, такий смак.• Поганий на вроду, та гарний на вдачу.• Хороша, вродлива, тільки біда, що сварлива.• Хороша, хоч води з лиця напийся.• Коли не маєш своєї краси, у чорта не проси.• Очі чорні, як терен.• Такий білий, що аж лебеді вхоплять.• Стрункий, як хвоїнка.• А вже тії кучері мені надокучили.• Чепурний, як горщик із кашею.• Цибатий, як журавель.• Довгий, як жердка.• Виріс, як кіт навсидячки.